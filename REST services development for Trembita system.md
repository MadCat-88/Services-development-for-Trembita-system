#  Робота із REST-сервісами в системі «Трембіта»
## Перелік термінів та умовних скорочень
| Термін  | Пояснення |
| :-------------: | :-------------: |
| Система електронної взаємодії державних електронних інформаційних ресурсів (система «Трембіта», система)  | Інформаційно-комунікаційна система, призначена для автоматизації та технологічного забезпечення обміну даними між Суб’єктами електронної взаємодії з електронних інформаційних ресурсів під час надання адміністративних послуг та здійснення інших повноважень відповідно до покладених на них завдань  |
| Шлюз безпечного обміну (ШБО) | Сервер, на який встановлено програмне забезпечення UXP Security Server  |
| Unified eXchange Platform (UXP) | Програмна платформа, на базі якої побудована система «Трембіта»  |

## Вступ
Система «Трембіта» є одним із ключових елементів інфраструктури надання електронних послуг громадянам та бізнесу, який забезпечує зручний уніфікований доступ до даних електронних інформаційних ресурсів. 
Створення взаємодій між електронними інформаційними ресурсами завдяки системі «Трембіта» – процес не складний, оскільки:
-	при їх побудові використовується єдиний набір правил та форматів;
-	обмін даними в системі здійснюється через шлюзи безпечного обміну та опубліковані на них сервіси та підсистеми, які представлять електронні інформаційні ресурси.

Такий підхід не передбачає централізації даних електронних інформаційних ресурсів і зміни їх власника, а одержання доступу до даних різними установами здійснюється відповідно до попередньо заданих на ШБО повноважень, що, у свою чергу, підвищує якість надання електронних публічних послуг громадянам та бізнесу.
Також системою забезпечується високий рівень захищеності завдяки підписанню електронною печаткою та шифруванню всіх даних, що передаються, а також протоколюванню подій, контролю доступу до сервісів.
Нижче ви знайдете відомості стосовно розробки REST-сервісів, сумісних з системою «Трембіта».

## Вимоги до розробки REST-сервісів, сумісних з системою «Трембіта»

## Публікація REST-сервісів в системі «Трембіта»
Публікація REST-сервісів в системі «Трембіта» здійснюється відповідно до настанов [Інструкції користувача шлюзу безпечного обміну з роллю «Адміністратор вебсервісів»](https://portal.trembita.gov.ua/media/website-media/Instruktsiya_Administratora_vebservisiv.pdf). 

Після того, як REST-сервіс було опубліковано, на ШБО з'являється сутність **SERVICE** - ідентифікатр даного REST-сервісу (методу вебсервісу), який в подальшому знадобиться для його виклику.

![image](https://github.com/user-attachments/assets/bc30bb53-7bbb-42c4-b308-ca2354cd7fe3)

## Особливості виклику REST-сервісів з використанням системи «Трембіта»
В системі «Трембіта» електронні повідомлення-запити надсилаються наступним чином:
-	від вебклієнта до ШБО, який знаходиться в одній інформаційно-комунікаційній системі із вебклієнтом (далі - **ШБО 1**);
-	далі від **ШБО 1** до ШБО, на якому опубліковано сервіс, що представляє певний опублікований метод вебсервісу (далі - **ШБО 2**);
-	далі від **ШБО 2**, до самого методу вебсервісу.

Процес проходження електронного повідомлення-відповіді від методу вебсервісу до вебклієнту є ідентичним й відбувається у зворотному напрямку через ШБО:

![image](https://github.com/user-attachments/assets/891dcca5-e3e5-4ad8-86a7-a29940448f8b)

На рисунку нижче в нотації IDEF0 відображено процес виклику SOAP-сервісу через систему «Трембіта», зокрема, з усіма необхідними вхідними відомостями, які для цього потрібні, а саме:
- значенням Endpoint для виклику сервісу (http[s]://<security-server>/restapi[?<request-parameters>], технічні деталі описано в розділі [«URL-формат запиту для REST-сервісів»] (#URL-формат запиту для REST-сервісів));
-	методом HTTP-запиту (відповідно до документації на вебсервіс);
-	тілом запиту (відповідно до документації на вебсервіс);
-	значенням ідентифікатора декларації про мету передачі персональних даних (Uxp-Purpose-Ids, який можна отримати, надіславши засобами Каталогу системи «Трембіта» запит для формування унікального ідентифікатору декларації про мету передачі персональних даних до володільця сервісу);
-	додатковими заголовками (за наявності, відповідно до документації на вебсервіс).


![image](https://github.com/user-attachments/assets/61877a78-55d0-419d-b745-55ad2dcb55e8)

## Заголовки запитів для SOAP-сервісів, необхідні задля забезпечення сумісності з системою «Трембіта»
| Елементи заголовку (1 рівень вкладеності)  | Елементи заголовку (2 рівень вкладеності) | Значення атрибутів |
| :-------------: | :-------------: | :-------------: |
| client |  |  |

## URL-формат запиту для REST-сервісів

